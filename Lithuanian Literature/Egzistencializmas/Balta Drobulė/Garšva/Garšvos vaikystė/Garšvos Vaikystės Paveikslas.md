> [!tip] Vaikystės vienatvė (*IX skyrius*)
> Epizodo centre - "*garšvuko*" vaizduotės padariniai. Garšva - vaikas paliktas pats sau gyventi. "*Mano vaikystė, mano jaunystė – kambario dydžio*"
> 
> Jo tėvai - modernioje visuomenėje gerbiami, matomi, sunkiai dirbantys žmonės, tad jie neturi savo vaikui laiko. Taip susikuria izoliacijos aplinkybės.
> 
> Metaforiškai, tėvų vaidmenį pradeda atlikti vienatvė, "*kaip rūpestinga pamotė. Šalta, griežta, teisinga, nepermaldaujama*".
> 
> Reflektuodamas veikėjas atpažįsta, kaip idealizavo santykį su tėvais. Perteikiama mintis, kad laukdamas tėvų, pažadėtos meilės, vaikas jautėsi laimingesni nei kad tada, kai tėvai jau grįžta. Darbus baigę tėvai pirmutinį dėmėsį skiria daiktams, o ne sūnui: "*Jie iš pradžių lyg ir nepastebėdavo manąs, susirūpinę savo paltais, atsineštais iš gatvės sakiniais, lempa, pietumis. Krito ant grindų batai, keičiami į šlepetes, skilo balanos, užgiedodavo krosnis, ir, kol visa aprimdavo, buvau vienišas.*"
> 
> Tėvų užmaršumas liūdina jaunajį Garšvą: "*Visiškai vienišas, nes laukimas pasitraukė. Kur? \[...] Ir man buvo liūdna, kad netekau pamotės. Ir aš nesupratau šio prieštaravimo. Laukiau tėvų ir nusiminiau sulaukęs.*"

> [!tip] Vienatvė, įkvėpianti veikėjo vaizduotę
> "Vienatvės" ir "laukimo" slegiamas Garšva sako: "*norėjau verkti, juoktis. Jutau didelį tėvų laukimą, kurie negreit sugrįš*".
> 
  Jis supranta, kad neturi kito pasirinkimo ir privalo imtis veiklos, "kovoti", pavirsti įvairiais fantastiniais veikėjas: nuo indėno iki cirko klauno. "*Tada nutardavau kovoti. Nuvyti šalin laukimą. Išgąsdinti. Sunaikinti. Prajuokinti.*" Apleistumas jam pasitarnauja, susiformuoja menininko savivoka: susitelkęs į vaizduotės įspūdžius jis lavina vaizduotę. 
>  
> Ir visgi akivaizdu, kad vaizduotės vystymas - sunki veikla, po kurios pavargęs veikėjas sako: *ir pagaliau išvargdavau. Nenorėjau klausytis pempių, nenorėjau kvėpuoti vėsuma.*"
> 
> > [!example] Paralelė tarp kūrybos/vaizduotės ir jo santykio su gamta
> > Viso kūrinio siužete jaučiamas artimas santykis tarp gamtos galingumo ir veikėjo savijautos, kūrybinio potencialo (visgi savo legendinį eilėraštį, kurį bando atgaminti viso siužeto eigoje, veikėjas galiausiai atkuria prisilietęs prie gamtos)
> > 
> > Panašiai ir čia vedama paralelė tarp veikėjo vaizduotės potencijos ir jo atidaus žvilgsnio gamtai. "nutaręs kovoti", įvesti save į fantastinius siužetus, veikėjas "*girdėjo pempių klyksmą, ir įtraukdavo į plaučius grasią vėsumą*"
> > 
> > Tačiau išvargęs Garšva jau "*nenorėjo klausytis pempių, nenorėjo kvėpuoti vėsuma.*"
> 
> Čia pat susiformuoja Zoori, kažkoks kūrybingumo simbolis, lydintis Garšvą visą gyvenimą iki kol jis išprotėja ir "*pameta Zoori*"

> [!example] Veikėjo savybės, atsiskleidusios vienatvėje (*IX skyrius*)
> - Esteto požiūris: *Vyšnios buvo gražios, norėjau į jas žiūrėti; vyšnios buvo saldžios, norėjau jas suvalgyti*.
>   <br>
>   
> - Nestandartiškumas: jis sugeba panaudoti šiukšles, tinko gabalus savo žaidimui. Grįžęs tėvas vaiką baria, gal dėl to, nes jam pačiam gėda, kad nieko nepavyko sutinkuoti. 


> [!tip] Veikėjo santykis su dvasingumu (*XV skyrius*)
> > [!info] Bažnyčia, kaip šaltinis
> > Lotyniškai kalbamos mišios garšvai "*buvo svetimi ir todėl paslaptingi ir gražūs*". Šventumo apčiuopimui, grožiui reikia atsiskirti nuo būties, žaidimas lotyniškomis frazėmis būtent tokį įspūdį ir įveda. 
> >
> > Garvšukas žaisdamas mišias patiria dermę tarp savęs ir aplinkos, jam Kristų įkūnija jo matoma aplinka - pempės, ugnis, t.t. Antanas formuojasi iš vidinės reikmės rasti ryšį tarp visko ir tą "viską" susieti su savimi. Kristus įveda bent kažkokį tvarkos jausmą į netvarkingą pasaulį, kuriame geros motinos suserga ir susišlykštėja. 
> 
> > [!info] Liaudies dainos, kaip šaltinis
> > Per liaudies kultūra irgi ateina dvasinė patirtis: *kai Garšvukas nebeatsiminė kitokių lotyniškų žodžių* ir kai nusibosta įprasta malda, jis uždainuoja pilnu balsu: *Atskrend sakalėėėlis per žalią gireee*. Svarbu, kad liaudies dainų naratyvą vaikas atpažįsta aplinkoje, dainos antrina jo kasdienybę: rėkiančias pempes, skrendančius sakalėlus, garvežio švilpukus



> [!info] Baisiausia akimirka (*XI skyrius*)
> Baisiausia Garšvos vaikystės akimirka - [[Garšvos Motinos Paveikslas|motinos]] apgaulė ir išvežimas į psichiatrinę ligoninę. 
> 
> Paskutinį kartą regėjęs motinos tyras akis, kurios tylomis liudijo išdavystės sukeltą skausmą, Antanas pajautė karčiai gėlusį kaltės jausmą, kuris, matyt, išliko amžiams
> 
 "*Ir šis motinos žvilgsnis man vaidenosi, kai mano mokytojai aiškino, jog visata sutverta kaip Gėrio, Grožio, Harmonijos ženklas, ir ==žmogus kaltas dėl savo nelaimių==.*"