Pučia vėjas nuo piramidžių,  
Nuo karalių ir nuo pilių,  
Nuo lieknų kaip ietys bažnyčių,  
Nuo barocco riebių gėlių.  
  
O, kokia graži Istorija!

Miršta rėmuose galvos dožų.  
Meldžias raidės ant akmenų.  
Virpa kvapas vystančių rožių.  
Tirpsta aidas karo dainų.

Kaip lavoninė kvepia Istorija.

Valdo šalį galingas vyras.  
Suka girnas juodi vergai.  
Teka kraujas, nuodai ir vynas,  
Skamba kardas ir pinigai.

Aš drebu, skaitydamas Istoriją.

O sena prostitutė Klio,  
Pardavėja vartotos tiesos,  
Nei nuodų, nei kardų nebijo,  
Tiktai bijo saulės šviesos.

---

Įžanga (Objektas, Kontekstas, Metodas): Kaip ir būdinga daugeliui Radausko eilėraščių, eilėraštis turi veikėją: Klio, Istorijos mūzą. Eilėraštyje demonstruojamas santykis su istorija kaip su menu, naudojamas antikos kontekstas. Radausko poezijai būdinga suteikti pavidalus personažams (gyvenimas - teatro scena). Eilėraštis turi specifinę struktūrą, kiekvienas posmas pasibaigia pertaru? Šitokiu būdu eilėraštis suskirstomas į 3 dalis + apibendrinimą. Kompozicija žiedinė. Pirmame posme šokinėjama: nuo egipto, iki viduramžių, iki baroko. Ketvirtame posme grįžtama iki antikos Klio įvaizdžio. Būtina paminėti ir Radauskišką disonansą. (Jeigu nerandama būdų to paminėti įžangoje, reikia paminėti išvadoje).

Analizė per posmus:
Pirmasis posmas perteikia istorijos grožį. Sukuriamas istorinės perspektyvos vaizdas. Radauskui būdingas lakoniškas vaizdumas: greitai atpažįstam **architektūrinius** paminklus, istoriją liudijančius objektus. Radauskas gyveno menu, todėl ir kūrinio veikėjas daugiausia dėmesio, būdvardžių skiria vėlyvajai gotikai, barokui. 

Antrame posme eiles sieja mirties motyvas. Matomas ironiškas, net aštrus, ciniškas požiūris į istoriją. Istorija teikia ir pagrindą ironijai, sakančiai, kad visų paskirtis numirti (kaip atpažinti ironiją)? Venecijos dožas valdydavo iki gyvos galvos, spėdavo ir išprotėti. Ant akmens besimeldžiančios raidės: antkapių užrašai. Mirtis ir estetinė erdvė, romantizmas iškelia vystančias gėles. Mirties vaidmuo įprasminamas romantiniame mene, dainose, etc. Paskutinė eilutė viską apibendriną: Karo dainos, savotiška tautosaka visada "tirpsta", nuo renesanso iki (?), iki romantizmo. Ironiška istorija apibendrinima "lavonine", tai H. Radauskas provokuojantis, ekspresionistinis kalbėjimos būdas.

Trečias posmas: išreiškia istoriška socialinės struktūros pastovumą: visada viršesnis vadovas valdė vergus, visada vyravo korupcija (pinigai) ir karas (kardas), puotos ir išdavystės. Daroma pasibaisėjimo išvada, žmonių dėsningumas nesikeičia, visada išlįsta klasta, kuri pavergia pasaulį. Nieko negali suprasti istorijoje, nebėra aiškus istorinio nuoseklumo (antika -> viduramžiai -> renesansas). Grįžtama prie mitinio laiko

Ketvirtas posmas: Klio prostitutė, nes kiekvienam ji tokia, kokios jam reikia. Istorija - vartotos tiesos mugė, kurią rašo "laimėtojai". Tačiau Klio nemirtinga, jos nei nuodai, nei kardai nenužudo. Esame laike į užmarštį stumiami nepatogūs klausimai, konfilktiškos būsenos. 

Eilėraštis pateikia modernaus žmogaus žvilgsnį į procesą ir supratimą, kad istorijos negalima interpretuoti vienareikšmiškai. Žmogus žvelgdamas į istoriją užfiksuoją harmoningą disonansą, polemiką iš kurios kyla menas. Eilėraštis baigia mito (žiedo) principu (kas prasidėjo su Klio, su ja ir baigiasi). Istorija veikia kaip mitas.