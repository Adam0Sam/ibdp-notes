Ji stovėjo aukščiausiam bokšte  
Ir kalbėjo su mėnuliu.  
Jai tarp rankų skleidėsi puokštė  
Fosforinių miego gėlių.  
  
Žemėj rėkė našlys, jos vyras,  
Žemėj springo našlaičių malda.  
Mėnuo buvo šaltas ir tyras  
Ir liepsnojo - kaip visada.  
  
Žalios žvaigždės kvepėjo kaip rūtos,  
Švelnios gelmės ją šaukė vardu,  
Visą erdvę užliejo putos,  
Sukapotos aukso kardu.  
  
Mėnuo ją pripildė lyg indą,  
Ir nualpus, plaukais palaidais,  
Ji blyškia kometa suspindo  
Ir nuskrido elektros laidais.

---

Santykis tarp realybės ir nerealybės. 

[[Lunatikas]] daug dėmesio skiriama santykiui tarp gyvenimo ir mirties, čia dėmesys santykiui tarp žemės ir mėnulio. Žemėj skausmas, rėkia našlys, vyrauja šaltis, o danguje žvaigždės kvepėjo kaip rūtos. Žemiškoj realybėje perteklius skausmo ir netekties, o dangiškoje svajonėje - ramybė ir pilnatvė.

Gal dėl to lunatikai ir siekia link dangaus, nes nori patirti pažadėtą ramybę ir pilnatvę. 

Lunatikė čia vos ne mėnulio nuotaka, tokia kaip Eglė Žalčių Karalienė (putos ir t.t.)
Eglė - veikėja, kuri jungia žemės pasaulį su anapusiu. per moterį susijungia anapusinis amžinasis ir realusis trumpalaikis pasauliai. Lunatikė pastatoma į tą patį vaidmenį. 

