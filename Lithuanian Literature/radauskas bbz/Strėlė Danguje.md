Aš - kaip strėlė, kurią paleido vaikas  
Į baltą obelį žaliam pajūry,  
Ir debesis žiedų, tarytum gulbė,  
Mirgėdamas į bangą nusileido,  
Ir stebis vaikas ir negali putų  
Atskirti nuo žiedų.  
  
Aš - kaip strėlė, kurią stiprus ir jaunas  
Medžiotojas į praskrendantį arą  
Paleido, bet į paukštį nepataikė  
Ir sužeidė didžiulę seną saulę  
Ir visą vakarą krauju užpylė,  
Ir numirė diena.  
  
Aš - kaip strėlė, kurią netekęs proto  
Kareivis priešo apsuptoj tvirtovėj  
Paleido naktį į galingą dangų  
Prašyt pagalbos, bet, neradus Dievo,  
Strėlė klajoja tarp šaltų žvaigždynų,  
Nedrįsdama sugrįžt.

---

Kokiais įvaizdžiais ar detalėmis charakterizuojami skirtingi žmogaus gyvenimo tarpsniai?

strėlės įvaizdis potekstėje išreiškia veržlumą

kiekvienas posmas atitinka ne tik žmogaus gyvenimo etapą, bet ir ciklišką, mitinį laiką. Pirmas posmas - rytas, antras - vakaras, trečias - naktis. (tas suprantama iš detalių, kraujuojanti saulė, t.t.)

Žmogaus gyvenimo raidą atitinka gamtos elementų kaita. 

Jaunystė - smalsus gyvenimo tarpsnis. Vaikas šauna į obelį, vaikas bando pažinti pasaulį, vaikas - žingeidus, smalsus, jo pasaulis spalvingas, gražus. Tai atitinka kiekvieno žmogaus požiūrį į savo vaikystė, į tą "prarastą rojų" (kurio žmonėms iš tiesų nebūna, nes žmogus nemoka gyventi idilėje, see below).

Putos - gražus niekas, o iš žiedų - obuoliai, vaisiai. Tačiau vaikui tas pats, kas "bus paskui". Jis tik įvertina momentinę, gražią akimirką, jam nesvarbi putų ar žiedų vaidmuo. Net netyčia, vaikas žaisdamas kažką sužeidžia, lyg būtų žmoguje kažkoks destrukcijos genas. 

Antro posmo jaunas žmogus - stiprus ir ambicingas. Medžiotojas siekia "nušauti" arą, nepavergiamą, stiprybės ir gamtos išdidumo simbolį. Noras stverti į didybę. Per didelė žmogaus ambicija "sužeidžia saulę", žmogaus ambicija gali sugriauti pasaulį. Tas pats kaip su Juozapota, kuo veržlumas didesnis, aistringesnis, tuo praradimas stipresnis. (Taip pat atsižvelgti į Čiurlionio paveikslą apie žmogų šaunantį strėlę į erelį or smth). Skirtingi kontekstai sukuria bendrą tiesą: jaunas žmogus, kaip ir tas vaikas, sąmoningai darydamas daugiau negu pridera, žengdamas per ribas, pro kurias žengti nederėtų, gali sugriauti savo pasaulį. 

Jaunystė taip pat ir pikas, aukščiausias saulės taškas, gyvenimo zenitas.

Trečiame posme žmogų ištinka krizė, neviltis. Žmogus senatvėje - aklavietėje užspaustas, prašantis Dievo pagalbos. Tačiau dabar - bedievystės epocha, žmogus nesulaukia kažkokios Dieviškos intervencijos. Tai dėsnis: senas žmogus savo neviltyje atranda Dievo poreikį. 

Strėlė negrįsta sugrįžti į žemę, nes žmogaus viltis nedingsta. Neradusi Dievo strėlė tęsia neužbaigiamas paieškas. Eilėraštis neturi pilnos žiedinės kompozicijos, strėlė negrįžta, ji lieka klajoti. Galbūt atsakymo neturėti ir tikėtis geriau negu suvokti, kad jos nebus. 

Senąją žmogų palaiko viltis, nes gyvenimo ir žmogaus santykis - abipusis priešiškumas, todėl ir žmogus pavargęs kareivis. 

Vaizduojant tris žmogaus gyvenimo tarpsnis pakinta žmogaus požiūrį į gyvenimą. Vaiko pasaulis šviesus, jis nepatiriu gyvenimo agresijos, atsiskleidžia tik įgimta agresija

Jaunystėjė išryškėja jaunuolio ambicija ir tos ambicijos pavojus. Pasaulis pavojingas nes yra jaunų žmonių pasiruošusių sugriauti pasaulį.

Senatvėje žmogus pavargsta. Jis atpažįsta žmogaus agresija.

Trečia strėlė vienintelė, kuri nieko nepasiekia. 