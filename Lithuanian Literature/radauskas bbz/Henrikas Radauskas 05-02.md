Pilnatis - intensyvumo laikas. 
Spalvos - ne vien tik natūralios, dažnai ir nenatūralios

Raudonos uogos - lapai kaip iš vaško. 

> [!Example] Pirmasis Ledas
>Pirmutiniais sidabro peiliais  
Ant klanų ruduo pasipjovė.  
Išbarstytos briliantų eilės  
Lyg sultono naujai gulovei.  
  >
Tarp dangaus ir tolio mėlynės  
Pakabino beržyno tinklą.  
Spindi upės akys ledinės,  
Ir tyla vidudieniui tinka.  
  >
Nepasilenkiu ir nepakeliu  
Briliantų nuo plono stiklo.  
Nematys vagių nei auksakalių  
Šitos brangakmenių kasyklos.

> [!Example] Rudens Veidas
>Aš mačiau šiandie veidą rudens,  
Liūdną veidą tarp lekiančių lapų.  
Gilumoj geležinio vandens  
Jam nuo ašarų akys sušlapo.  
  >
Gilumoj, kur be galo tylu,  
Šitas liūdintis veidas gulėjo,  
Negirdėjo lėtų spragilų  
Nepavargstančio, aklo kūlėjo.  
  >
Abejingi, laimingi lašai!  
Visas oras nuo lapų geltonas.  
Tu kaip orkestrą lietų prašai,  
Kad Jis lietųsi tirpstančiais tonais  
  >
Visada, visada, visada,  
Kad lietus niekuomet nepraeitų,  
Kad stovėtų šita valanda,  
Tartum marmuro deivė balta,  
Tarp užmiegančių, giedančių fleitų.

> [!Example] Raudoni medžiai
Raudonų medžių kaip sargų 
Apstotas nerandu sau vietos. 
Kiekvieną rudenį sergu 
Nostalgija ne šios planetos.
>
Tu nusiminęs nueini, 
Tu liūdną savo žingsnį lėtini, 
Naktis, galinga ir švelni, 
Tau duoda rūbą fioletinį.

> [!Example] Peizažas
Tirštoj, itališkoj dangaus mėlynėj  
Du medžiai rieda tartum rutuliai,  
Ir skamba vėjai slidūs ir stikliniai  
Aplink medžius, dainuojančius žaliai.  
  >
Nuo kalno upėn ritasi peizažas.  
Dangus ir saulė tyška į šalis.  
O lapuose paklydęs, cypia mažas,  
Geltonas kaip viščiukas spindulys.

Peizažas - gamtos panorama. Čia "itališkumas" žymi intensyvumą, tačiau pati gamta nebūtinai Italijoj, kaip šaly. Italijos dangus gali būti ir paveiksle. Italija sukauptas Europos meninis paveldas. Kai medžiai toli - jie atmena mažus rutulius. Didelis mastelis vėlgi atitinka patį pavadinimą. Nuo kalno upėn ritasi peizažas eilutė nusako tiek kalno smailumą. 

Eilėraščio veikėjas pasislėpęs po medžiu. Jis mato pro medžius prasišviečiančią saulę (tai tikriausiai apsakoma ne paveikslo gamta). 

Judrus, ryškus peizažo gamtą suvokti sunku. Į egzotinį pasaulį patekęs žmogus pradeda "manyti", jog atsidūrė neįtikėtinoj gamtoj. "Pasauliu netikiu, o pasaka tikiu".

> [!Example] Lietus


